Hej,

Tack för att du är intresserad av att arbeta med att hjälpa Mozilla utbilda dina medmänniskor om internet!

Mozilla Webmaker främjar webbkunskap genom praktiska övningar i skapande och delande. Vi är ett öppen källkod-projekt som drivs av skapare, mentorer och gemenskapsledare. Vi vore jätteglada om du ville börja arbeta med oss.

Våra utbildningshandledningar, verktyg och gemenskapsevenemang gör det möjligt för webbskapare att inte bara skapa det innehåll som gör nätet fantastiskt, utan — kanske ännu viktigare — att förstå hur internet fungerar.

Utbildning & lärande
Att lära genom att skapa är en grundbult i Mozillas uppdrag. Vi tillhandahåller startprojekt, mallar och evenemangshandledningar för att inspirera både lärare och de som lär sig, på vilken nivå det vara månde, att skapa på webben och att dela med sig av sin kunskap med varandra. Vi anser att webbkunskap är en viktig kunskap av samma dignitet som att kunna läsa, skriva och räkna.

Verktyg
Att skapa för och utforma nätet är själva hjärtat i projektet. Vi bygger verktyg, såsom Thimble, X-Ray Goggles, Popcorn Maker och Appmaker, som låter människor skapa fantastiskt innehåll samtidigt som de kan titta under motorhuven på internet, bekanta sig med alla rörliga delar och skita ner händerna med grundläggande delar som HTML, CSS och JavaScript.

Gemenskap
Vi förstår att nyskapande idéer kan komma från vemsomhelst och varifrån som helst. Därför sammanför vi människor med vitt skilda färdigheter och bakgrund — lärare, filmskapare, journalister, hackare, ungdomar, artister, forskare, makthavare och många andra — för att samarbeta via nätet och på olika evenemang runtom i världen.

Vi är innerligt glada att du är intresserad av att hjälpa oss utbilda andra om internet. Kom igång redan i dag genom att skapa ett konto på Mozilla Webmaker. Om du har frågor eller funderingar kan du närsomhelst twittra till mig på @webmaker. Vi ser fram emot att se vad du kan skapa.

Med vänliga hälsningar,

Webmaker Team
