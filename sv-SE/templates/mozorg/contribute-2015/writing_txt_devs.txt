Hej!

Jag heter Janet Swisher och är gemenskapsledare (Community Manager) för Mozillas nätverk för utvecklare, <a href="http://developer.mozilla.org">Mozilla Developer Network</a> (MDN). MDN:s uppdrag är enkelt: att tillhandahålla fullständig, korrekt och hjälpsam dokumentation för utvecklare som använder eller skapar webbteknologi, oavsett om den stöds av programvara byggd av Mozilla eller inte. Om det rör sig om öppen teknologi som finns på webben, så vill vi dokumentera den.

Vårt fokus ligger på dokumentation för utvecklare, av utvecklare. Vare sig du föredrar att arbeta med kod, med ord eller bägge två och oavsett om du är en väderbiten programmeringsveteran eller en fullständig nybörjare &mdash; det finns alltid något du kan hjälpa till med! Vi behöver hjälp med att skriva, redigera och översätta artiklar, med att skapa kodexempel och mycket mer.

Gå till MDN-sidan <a href="https://developer.mozilla.org/en-US/docs/MDN/Getting_started">Getting Started</a> för instruktioner om hur du skapar ett konto, väljer en uppgift och börjar hjälpa till.

Tveka inte att skriva till mig om du har några frågor (på engelska)!

Med vänliga hälsningar,

Janet Swisher
Community Manager
<a href="https://developer.mozilla.org">Mozilla Developer Network</a>
