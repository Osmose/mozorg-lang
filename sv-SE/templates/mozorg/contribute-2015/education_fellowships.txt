Hej,

Tack för att du är intresserad av att arbeta med Knight-Mozilla OpenNews. Jag heter Erika Owens och är programansvarig vid OpenNews. Vårt projekt fokuserar på att stödja och stärka gemenskapen runt öppen källkod på nyhetsredaktioner runtom i världen.

Om du är intresserad av teknologi och journalistik, så är det här platsen för dig!

Vi har ett stipendiatprogram (http://opennews.org/fellowships), som placerar människor som älskar att skriva kod hos nyhetsorganisationer under 10 månader. Ansökningar från hugade spekulanter tas emot under de tre månaderna juni–augusti varje år.

Naturligtvis kan du hålla dig uppdaterad om programmet och stipendiaternas förehavanden året om, precis som du kan hålla dig ajour med våra andra aktiviteter via våra varannan vecka återkommande gemenskapssamtal: https://wiki.mozilla.org/OpenNews/Calls. Samtalen är en plats där människor inom och kring journalist- och kodargemenskapen introducerar projekt och evenemang, ställer frågor och delar med sig av sina erfarenheter.

Genom samtalen kan du få höra talas om fler sätt att ytterligare engagera dig inom den här gemenskapen, alltifrån vår webbplats Source (http://source.opennews.org) till jobb vid nyhetsredaktioner och hackningsdagar i gemenskaper runtom i världen (http://opennews.org/hackdays.html). Vi ser fram emot att samarbeta med dig inom det här och andra projekt.

Tack,
Erika
Programansvarig, OpenNews
