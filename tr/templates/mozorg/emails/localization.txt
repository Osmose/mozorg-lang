Mozilla topluluğuna hoş geldiniz!

Türkçe yerelleştirme çalışmalarımıza katkıda bulunmanızdan büyük mutluluk duyacağız.

Mozilla Türkiye topluluğu olarak tüm Mozilla ürünlerinin ve web sitelerinin yerelleştirme çalışmalarını başarıyla yürütmekteyiz ve bu başarılı sürdürmek için sizin gibi yeni gönüllülere ihtiyacımız var.

Yerelleştirme çalışmalarımıza katılmanız oldukça kolay. Öncelikle http://www.mozilla.org.tr/katkida-bulunun/ adresini ziyaret ederek hangi projenin çevirisine katkıda bulunmak istediğinizi seçin.

Firefox, Android için Firefox, Firefox OS, Thunderbird ve Lightning yazılımlarının çevirisi http://mozilla.locamotion.org/tr/ adresindeki Pootle adlı aracımızda yürütülmektedir. Pootle'a hemen kaydolarak çeviri önerilerinizi göndermeye başlayabilirsiniz.

Başlarken https://lists.mozilla.org/listinfo/community-turkey adresindeki e-posta grubumuza üye olarak kendinizi tanıtan bir e-posta göndermenizi de rica ederiz. Mümkünse bildiğiniz dillerden, eğitiminizden veya teknik deneyiminizden de bahsedin.

Çevirilerinizi göndermeye başlamadan önce aşağıdaki noktaları hatırlatmak isteriz:
- Türkçe Mozilla ürünlerinde kullandığımız tutarlı bir terminoloji vardır. Bir terimin Türkçe karşılığından emin değilseniz, o terimi içeren diğer çevirilere göz atmanızı veya e-posta grubumuzda sormanızı öneririz.
- Terminolojide bir değişiklik öneriyorsanız, o terimin geçtiği tüm çevirileri düzeltip göndermeden önce önerinizi e-posta grubumuzda paylaşmanızı rica ederiz.
- Sizin için kolay görünen çevirileri yapıp, doğru çevireceğinizden emin olmadıklarınızı başka bir gönüllüye bırakmak en doğru yöntemdir. Bu şekilde hepimiz daha verimli çalışabiliriz.
- Tüm çeviriler deneyimli çevirmenlerimiz tarafından gözden geçirildikten sonra Mozilla'ya gönderilmektedir. Bu nedenle hata yapmaktan korkmamanızı, ama onaylanmayan veya düzeltilen çevirileriniz için de bize küsmemenizi rica ederiz.

Aşağıdaki İngilizce wiki sayfaları da yerelleştirme süreciyle ilgili ayrıntılı bilgi almanıza yardımcı olacaktır:

Yerelleştirme projesine katılırken bilmeniz gerekenler:
http://wiki.mozilla.org/L10n:Contribute

Tüm yerelleştirme süreciyle ilgili ayrıntılı bilgiler:
https://wiki.mozilla.org/L10n:Localization_Process

Yerelleştirmeye hızlı başlangıç rehberi: Katkılarınız arttıkça bilmeniz gerekecek teknik konular
https://developer.mozilla.org/en/Localization_Quick_Start_Guide
 
E-posta grubumuza yazmak yerine bize özel olarak sormak istediğiniz bir şey varsa bu e-postayı yanıtlayabilirsiniz.

Desteğiniz için şimdiden teşekkür ederiz!

Mozilla Türkiye