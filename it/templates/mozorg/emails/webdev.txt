Grazie per esserti offerto di aiutarci nella realizzazione dei siti web Mozilla. Siamo costantemente alla ricerca di volontari per portare avanti la missione di Mozilla, se invece sei interessato a lavorare per Mozilla ti consigliamo di consultare la pagina http://careers.mozilla.org/en-US/ per un elenco delle posizioni aperte.

La comunità italiana di Mozilla ( http://www.mozillaitalia.org ) si occupa principalmente di supporto e localizzazione, mentre per lo sviluppo web è importante riuscire a comunicare direttamente con gli sviluppatori in lingua inglese. Nel limite delle nostre possibilità possiamo cercare comunque di aiutarti, se hai dei dubbi o vuoi chiedere dei chiarimenti iscriviti al nostro forum ( http://forum.mozillaitalia.org ).

Se vuoi imparare nuovi aspetti dello sviluppo web e capire come funziona il Web in generale, potresti essere interessato al progetto Webmaker:
https://webmaker.org/

Se hai già le idee chiare e sei alla ricerca di un progetto specifico a cui contribuire, dai un'occhiata a questa pagina:
https://wiki.mozilla.org/Webdev/GetInvolved

Se ti interessano HTML, CSS e JavaScript, potresti collaborare alla realizzazione del nuovo Firefox OS. Scopri in che modo puoi aiutarci:
https://wiki.mozilla.org/Gaia/Hacking

Se nessuna di queste idee ti sembra interessante, dai un'occhiata a http://whatcanidoformozilla.org/ per scoprire ulteriori alternative.

Saluti,
il team di Mozilla Italia.
