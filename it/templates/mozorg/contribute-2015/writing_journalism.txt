Ciao,
per prima cosa desideriamo ringraziarti per averci contattato e per l’interesse dimostrato per la newsletter della comunità Mozilla.

Siamo costantemente alla ricerca di volontari per portare avanti la nostra missione, se invece sei interessato a lavorare per Mozilla ti consigliamo di consultare la pagina http://careers.mozilla.org/en-US/ per un elenco delle posizioni aperte.

La comunità italiana di Mozilla – http://www.mozillaitalia.org – si occupa principalmente di supporto e localizzazione, mentre per alcuni settori specifici (sviluppo, istruzione, ecc.) è indispensabile riuscire a comunicare direttamente in lingua inglese con i relativi coordinatori. Nel limite delle nostre possibilità possiamo cercare comunque di aiutarti, se hai dei dubbi o vuoi chiedere dei chiarimenti iscriviti al nostro forum: http://forum.mozillaitalia.org

La newsletter in lingua inglese della comunità è la principale espressione delle diverse voci della comunità e ci aiuta a creare insieme i contenuti che ispireranno i mozilliani di oggi e di domani.

La newsletter presenta le storie più interessanti sui mozilliani, le notizie più rilevanti e le caratteristiche e gli strumenti utili ai mozilliani e agli utenti.

Collaborare alla newsletter è davvero molto semplice:

1. Registra un account su mozillians.org (https://mozillians.org)
2. Completa il tuo profilo indicando i motivi per cui vuoi collaborare alla newsletter inserendo qualche link a testi in lingua inglese che hai scritto.
3. Iscriviti al gruppo “Mozilla Communities”.
4. Verrai contattato al più presto da un responsabile per diventare un autore della newsletter.

Ci trovi anche sui social media: https://twitter.com/mozcommunities/ o https://www.facebook.com/mozillacommunities/

Stai cercando delle opportunità di stage come sviluppatore in ambito giornalistico? Il programma Knight-Mozilla Open News Fellowship mette assieme hacker, sviluppatori, “macinatori di dati” per il monitoraggio civico e esperti del mondo digitale per sviluppare strumenti Open Source in ambito giornalistico. Per ulteriori informazioni visita http://opennews.org/

Hai altre idee da suggerirci per integrare la narrazione, il giornalismo e storie di pubblica utilità nella nostra comunità? Contattaci utilizzando la piattaforma di mailing list su community-building@mozilla.org. Ci piace ascoltare nuove idee e collaborare con gente appassionata.

Ti ringraziamo per aver scelto di essere un fiero innovatore schierato a favore del cambiamento e della libertà del Web.

Saluti,
il team di Mozilla Italia

