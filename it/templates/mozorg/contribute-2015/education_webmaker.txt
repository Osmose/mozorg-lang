Ciao,
per prima cosa desideriamo ringraziarti per averci contattato e per l’interesse dimostrato per Webmaker.

Siamo costantemente alla ricerca di volontari per portare avanti la nostra missione, se invece sei interessato a lavorare per Mozilla ti consigliamo di consultare la pagina http://careers.mozilla.org/en-US/ per un elenco delle posizioni aperte.

La comunità italiana di Mozilla ( http://www.mozillaitalia.org ) si occupa principalmente di supporto e localizzazione, mentre per lo sviluppo (e altri settori) è indispensabile riuscire a comunicare direttamente con gli sviluppatori in lingua inglese. Nel limite delle nostre possibilità possiamo cercare comunque di aiutarti, se hai dei dubbi o vuoi chiedere dei chiarimenti iscriviti al nostro forum ( http://forum.mozillaitalia.org ).

Mozilla Webmaker promuove l’istruzione sul Web attraverso realizzazioni pratiche e condivisioni. Siamo un progetto Open Source sostenuto da persone che creano, insegnano e guidano la comunità. Siamo molto contenti che tu voglia darci una mano a insegnare il Web.

Le nostre guide dedicate all’insegnamento, gli strumenti e gli eventi della comunità aiutano i “webmaker” non solo a creare i contenuti che rendono il Web straordinario ma, forse ancora più importante, a imparare come funziona il Web.

Insegnamento e apprendimento
“Imparare dal fare” è un principio fondamentale della missione di Mozilla. Offriamo progetti per iniziare, modelli e guide agli eventi per ispirare insegnanti e studenti ad ogni livello, spingerli a creare per il Web e condividere le proprie conoscenze con gli altri. Consideriamo la conoscenza del Web - o “web literacy” - una competenza fondamentale, esattamente come leggere, scrivere ed eseguire operazioni matematiche.

Strumenti
Creare il Web è la parte fondamentale del nostro lavoro. Realizziamo strumenti come Thimble, X-Ray Goggles, Popcorn Maker e Appmaker che consentono alle persone di creare contenuti straordinari e, allo stesso tempo, scoprire come funziona il motore del Web lavorando con elementi di base come HTML, CSS e JavaScript.

Comunità
Siamo consapevoli che l’innovazione può arrivare da chiunque, da qualcune luogo, per cui riuniamo persone con capacità ed esperienze diverse – insegnanti, registi, giornalisti, hacker, giovani, artisti, scienziati, legislatori e altri ancora – al fine di collaborare online e organizzare eventi in tutto il mondo.

Come iniziare? Per prima cosa crea un account Mozilla Webmaker. Contattaci via email o Twitter (@webmaker) se hai domande.

Non vediamo l’ora di vedere cosa potrai creare.

Saluti,
il team di Mozilla Italia.
