Ahoj,

jsme rádi, že máš zájem stát se členem se naší komunity Mozilla. A jak se můžeš zapojit a pomoci nám v rozvoji?

Pokud máš zkušenosti s používáním Firefoxu nebo Thunderbirdu, možná bys rád předal své zkušenosti ostatním a pomohl jim s řešením problémů na našem fóru podpory http://forum.mozilla.cz/. Můžeš také překládat články naší nápovědy - podrobnosti k překladům najdeš na adrese https://support.mozilla.org/cs/get-involved/l10n.

Překládáme ale i Firefox, Firefox OS, Thunderbird nebo webové stránky Mozilly. Překládat můžeš i zajímavé doplňky. Některé překlady najdeš na serveru Mozilla Verbatim na adrese https://localize.mozilla.org/cs/, kde uvidíš, jak je to jednoduché. Důležitá je ale také občasná kontrola kvality naší práce. Je to velmi jednoduché - uvidíš-li kdekoliv nějakou chybu, dej nám vědět, abychom ji mohli opravit a nemátla tak třeba další uživatele.

Nápadům na vylepšení nebo vlastní způsob zapojení se se meze nekladou. Sdílení zajímavých informací o Mozille stejně jako tvorba aplikací pro Firefox OS je dobrá pomoc. Pokud rád píšeš, uvítáme pomoc i pro naše stránky http://www.mozilla.cz/. Pokud si nejsi jistý, napiš nám na info@mozilla.cz. Možností je spousta, takže pro tebe určitě najdeme něco vhodného.
--
Za tým Mozilla.cz se na spolupráci těší
Pavel Cvrček
info@mozilla.cz
